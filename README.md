# menekulj-jatek
C#/.NET beadandóm, teszteléssel, dokumentációval. A játékos/üldöző ikonjai a véletlen műve, hogy pacman lett, tudom, hogy az a játék nem így néz ki.:) 

Beadandó leírása:
Készítsünk programot, amellyel a következő játékot játszhatjuk. Adott egy 𝑛 × 𝑛
elemből álló játékpálya, ahol a játékos két üldöző elől próbál menekülni, illetve 
próbálja őket aknára csalni. Kezdetben a játékos játékpálya felső sorának közepén 
helyezkedik el, a két üldöző pedig az alsó két sarokban. Az ellenfelek adott 
időközönként lépnek egy mezőt a játékos felé haladva úgy, hogy ha a függőleges 
távolság a nagyobb, akkor függőlegesen, ellenkező esetben vízszintesen mozognak a 
játékos felé. A pályán véletlenszerű pozíciókban aknák is elhelyezkednek, amelyekbe 
az ellenfelek könnyen beleléphetnek, ekkor eltűnnek (az akna megmarad). A játékos 
vízszintesen, illetve függőlegesen mozoghat (egyesével) a pályán, és célja, hogy az 
ellenfeleket aknára csalja, miközben ő nem lép aknára. Ha sikerül minden üldözőt 
aknára csalnia, akkor győzött, ha valamely ellenfél elkapja (egy pozíciót foglal el vele), 
vagy aknára lép, akkor veszített. A program biztosítson lehetőséget új játék kezdésére 
a pályaméret megadásával (11 × 11, 15 × 15, 21 × 21), valamint játék szüneteltetésére 
(ekkor nem telik az idő, és nem léphet senki). Ismerje fel, ha vége a játéknak, és 
jelenítse meg, hogy győzött, vagy veszített-e a játékos. Ezen felül szüneteltetés alatt 
legyen lehetőség a játék elmentésére, valamint betöltésére. A program játék közben 
folyamatosan jelezze ki a játékidőt.
